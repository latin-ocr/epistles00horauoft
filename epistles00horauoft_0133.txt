Ans Pon'rrcA. 129

Sit Medea ferox invictaque, flebilis Ino,
Perfidus Ixion, Io vaga, tristis Orestes.
Si quid inexpertum scaenae committis et audes ¹²5
Personam formare novam, servetur ad imum,
Qualis ab incepto processerit, et sibi constet.
Difficile est proprie communia dicere3 tuque
Rectius Iliaeum carmen deducis in actus,
Quam si proferres ignota indictaque primus. 130
Publica materies privati iuris erit, si
Non circa vilem patulumque moraberis orbem
Nec verbo verbum curabis reddere fidus
Interpres nec desilies imitator in artum,
Unde pedem proferre pudor vetet aut operis lex. ¹3 5
Nec sic incipies, ut scriptor cyclicus olim:
“Fortunam Priami cantabo et nobile bellum.”
Quid dignum tanto feret hic promissor hiatu?
Parturient montes, nascetur ridiculus mus.
Quanto rectius hic, qui nil molitur inepte: 140
“Dic mihi, Musa, virum, captae post tempora Troiae
Qui mores hominum multorum vidit et urbes.'’
Non fumum ex fulgore, sed ex fumo dare lucem
Cogitat, ut speciosa dehinc miracula promat,
Antiphaten Scyllamque et cum Cyclope Charybdim ; ¹45
Nec reditum Diomedis ab interitu Meleagri
Nec gemino bellum Troianum orditur ob ovo;
Semper ad eventum festinat et in medias res
Non secus ac notas auditorem rapit et, quac
Desperat tractata nitescere posse, relinquit, ¹50
Atque ita mentitur, sic veris falsa remiscaet,
Primo nc medium, medio ne discrepet imum.
Tu, quid ego et populus mecum desideret. audi,
Si plausoris eges aulaea manentis et usquo

Sessuri‚ donec cantor ‘⁴ vos plaudite '' dicat: 1 5 5
11. ΕΡ. 9

