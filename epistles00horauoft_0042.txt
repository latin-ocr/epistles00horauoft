38 HORACE. [XV., XVI.

Aut paullum abstulerat, patinas cenabat omasi
Vilis et agninae, tribus ursis quod satis esset3
Scilicet ut ventres Iamna candente nepotum
Diceret urendos correctus Bestius. Idem,
Quidquid erat nactus praedae maioris, ubi omne
Verterat in fumum et cinerem, “ Non hercule miror,’'
Aiebat, ⁴‘ siqui comedunt bona, cum sit obeso

Nil melius turdo, nil volva pulchrius ampla.’'
Nimirum hic ego sum ; nam tuta et parvola laudo,
Cum res deficiunt, satis inter vilia fortis ε

Verum ubi quid melius contingit et unctius, idem
Vos sapere et solos aio bene vivere, quorum
Conspicitur nitidis fundata pecunia villis.

XVI.
NE perconteris, fundus meUS‚ optime Quinti,
Arvo pascat erum an bacis opulentet olivae
Pomisne an pratis an amicta vitibus ulmo:
Scribetur tibi forma loquaciter et situs agri.
Continui montes, ni d1ssocientu1· opaca
Valle, sed ut veniens dextrum latus adspiciat Sol,
Laevum decedens curru fugiente vaporet.
Temperiem laudes. Quid si rubicunda benigni
(jorna vepres et pruna ferant, si quercus et ilex
Multa fruge pecus, multa dominum iuvet umbra2
Dicas adductum propius frondere Tarentum.
Fons etiam rivo dare nomen idoneus, ut nec
Frigidior Thracam nec purior ambiat Hebrus,
Infirmo capiti fluit utilis, utilis alvo.
Hae latebrae dulces, etiam si credis, amoenae,
Incolumem tibi me praestant Septembribus horis.
Tu recte vivis, si curas esse quod audis.
Iactamus iam pridem omnis te Roma beatum 3

35

40

45

10

Ῑ5

