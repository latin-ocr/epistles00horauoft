44 nomon.

Lenibus imperiis, quotiensque educet in agros
Aetolis onerata plagis iumenta canesque,
Surge et inhumanae senium depone Camenae,
Oenes ut pariter pulmenta laboribus empta:
Romanis sollemne viris opus, utile famae
Vitaeque et membris, praesertim cum valeas et
Vel cursu superare canem vel viribus aprum
Possis. Adde virilia quod speciosius arma
Non est qui tractet ε scis, quo clamore coronae
Proelia sustineas campestria 3 denique saevam
Militiam puer et Cantabrica bella tulisti

Sub duce, qui templis Parthorum signa refigit
Nunc et, siquid abest, Italis adiudicat armis.
Ac ne te retrahas et inexcusabilis absis,
Quamvis m'l extra numerum fecisse modumque
Ouras, interdum nugaris rure paterno:
Partitur lintres exercitus, Actia pugna

Te duce per pueros hostili more refertur,
Adversarius est frater, lacus Hadria, donec
Alterutrum velox victoria fronde coronet.
Consentire suis studiis qui crediderit te,
Fautor utroque tuum laudabit pollice ludum.
Protinus ut moneam, siquid monitoris eges tu:
Quid de quoque viro et cui dicas, saepe videto,
Percontatorem fugito ; nam garrulus idemst,
Nec retinent patulae conmissa fideliter aurQS,
Et semel emissum volat inrevocabile verbum.
Non ancilla tuum iecur ulceret ulla puerve
Intra marmoreum venerandi limen amici,

Ne dominus pueri pulchri caraeve puellae
Munere te parvo beet aut incommodus angat.

[xvm.

45

55

60

75

Qualem commendes, etiam atque etiam aspice, ne mox

Incutiant aliena tibi peccata pudorem.

Fallimur et quondam non dignum tradimus: ergo

Quem sua culpa premet, deceptus omitte tueri ;

