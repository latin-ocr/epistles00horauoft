11.J nmsrmzs, Boon 1.

Quidquid delirant reges, plectuntur Achivi.
Seditione, dolis, scelere atque libidine et ira
Iliacos intra muros peccatur et extra.

Rursus, quid virtus et quid sapientia possit,
Utile proposuit nobis exemplar Ulixem,

Qui domitor Troiae multorum providus urbes

Et mores hominum inspexit, latumque per aequor,
Dum sibi, dum sociis reditum parat, aspera multa
Pertulit, adversis rerum immersabilis undis.
Sirenum voces et Circae pocula nosti 3

Quae si cum sociis stultus cupidusque bibisset,
Sub domina meretrice fuisset turpis et excorS,
Vixisset canis inmundus vel amica luto sus.

Nos numerus sumus et fruges consumere nati,
Sponsi Penelopae nebulones Alcinoique

In cute curanda plus aequo operata iuventus,
Oui pulchrum fuit in medios dormire dies et

Ad strepitum citharae cessantem ducere somnum.
Ut iugulent hominem, surgunt de nocte latrones ε
Ut te ipsum serves, non expergisceris? Atqui
Si noles sanus, curres hydropicus; et ni

Posces ante diem librum cum lumine, si non
Intendes animum studiis et rebus honestis,
Invidia vel amore vigil torquebere. Nam cur,
Quae laedunt oculum, festinas demere; siquid

¹ Est animum, differs curandi tempus in annum?
Dimidium facti, qui coepit, habet: sapere aude ;
Incipe. Qui recte vivendi prorogat horam,
Rusticus exspectat, dum defluat amnis; at ille
Labitur et labetur in omne volubilis aevum.
Quaeritur argentum puerisque beata creandis
Uxor, et incultae pacantur vomerc¹ silvae:

Quod satis est cui contingit, nihil amplius optet.
Non domus et fundus, non aeris acervus et auri
Aegroto domini deduxit corpore febres,

21

15

2(

25

30

35

40

45

