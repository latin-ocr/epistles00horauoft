128 HoRAcE.

Indignatur item privatis ac prope socco

Dignis carminibus narrari cena Thyestae.
Singula quaeque locum teneant sortita decentem.
Interdum tamen et vocem comoedia tollit,
Iratusque Chremes tumido delitigat ore3

Et tragicus plerumque dolet sermone pedestri,
Telephus et Peleus cum pauper et exsul uterque
Proicit ampullas et sesquipedalia verba,

Si curat cor spectantis tetigisse querella.

Non satis est pulchra esse poemata : duleis„ sunto
Et, quocumque volent, aninum] auditoris agunto.
Ut ridentibus arrident, ita fientibus adflent
Humani voltus : si vis me fiere, dolendum est
Primum ipsi tibi: tum tua me infortunia laedent,
Telephe vel Peleu: male si mandata loqueris,
Aut dormitabo aut ridebo. Tristia maestum
Voltum verba decent, iratum plena minarum,
Ludentem lasciva, severum seria dictu.

Format enim natura prius nos intus ad omnem
Fortunarum habitum: iuvat aut impellit ad iram,
Aut ad humum maerore gravi deducit et angit3
Post effert animi motus interprete lingua.

Si dicentis erunt fortunis absona dicta,

Romani tollent equites peditesque cachinnum.
Intererit multum, divusne loquatur an heros,
Maturusne senex an adhuc florente iuventa
Fervidus, et matrona potens an sedula nutrix,
Mercatorne vagus cultorne virentis agelli,
Colchus an Assyrius, Thebis nutritus an Argis.

Aut famam sequere aut sibi convenientia finge,
Scriptor. Honoratum si forte reponis Achillem,
Impiger, iracundus, inexorabilis, acer
Iura neget sibi nata, nihi] non arroget arinis.

“JO

95

100

105

110

115

120

