40 noRACE. [xvi., xvn.

Sit spes fallendi, miscebis sacra profanis:

Nam de mille fabae modiis cum surripis unum, 55
Damnumst, non facinus, mihi pacto lenius isto.

Vir bonus, omne forum quem spectat et omne tribunal,
Quandocumque deos vel porco vel bove placat,

“Iane pater '' clare, clare cum dixi “ Apollo,’'

Labra movet metuens audiri : “Pulchra Laverna, 60
Da mihi fallere, da iusto sanctoque videri,

Noctem peccatis et fraudibus obice nubem.”

Qui melior servo, qui liberior sit avarus,

In triviis fixum cum se demittit ob assem,

Non video : nam qui cupiet, metuet quoque ; porro 65
Qui metuens vivet, liber mihi non erit umquam.

Perdidit arma, locum virtutis deseruit, qui

Semper in augenda festinat et obruitur re.

Vendere cum possis captivum, occidere noli:

Serviet utiliter ε sine pascat durus aretque, 70
Naviget ac mediis hiemet mercator in undis,

Annonae prosit, portet frumenta penusque.

Vir bonus et sapiens audebit dicere : “ Pentheu

Rector Thebarum, quid me perferre patique

Indignum coges2'' “ Adimam bona.'' “ Nempe pecuS, rem,
Lectos, argentum: tollas licet.’' “ In manicis et 76
Compedibus saevo te sub custode tenebo.''

“Ipse deus, simulatque volam, me solvet.'’ Opinor

Hoc sentit, ‘⁴ moriar.’' Mors ultima linea rerumst.

 

XVII.

QUAMvm, Scaeva, satis per te tibi consulis et scis,

Quo tandem pacto deceat maioribus uti ;

Disce, docendus adhuc quae censet amiculus, ut si

Caecus iter monstrare velit ; tamen adspice, siquid

Et nos, quod cures proprium fecisse, loquamur. 5

